<?xml version="1.0" encoding="utf-8"?>
<feed xmlns="http://www.w3.org/2005/Atom">
    <id>https://jasondeepny.github.io</id>
    <title>Little Reverie</title>
    <updated>2023-03-10T07:01:18.002Z</updated>
    <generator>https://github.com/jpmonette/feed</generator>
    <link rel="alternate" href="https://jasondeepny.github.io"/>
    <link rel="self" href="https://jasondeepny.github.io/atom.xml"/>
    <subtitle>温故而知新 可以为师矣。</subtitle>
    <logo>https://jasondeepny.github.io/images/avatar.png</logo>
    <icon>https://jasondeepny.github.io/favicon.ico</icon>
    <rights>All rights reserved 2023, Little Reverie</rights>
    <entry>
        <title type="html"><![CDATA[岳陽樓記 范仲淹]]></title>
        <id>https://jasondeepny.github.io/post/yue-yang-lou-ji-fan-zhong-yan/</id>
        <link href="https://jasondeepny.github.io/post/yue-yang-lou-ji-fan-zhong-yan/">
        </link>
        <updated>2023-03-09T16:00:00.000Z</updated>
        <content type="html"><![CDATA[<p> 慶曆四年春，滕子京謫守巴陵郡。<br>
越明年，政通人和，百廢具興。乃重修岳陽樓，增其舊制，刻唐賢 、今人詩賦於其上；屬予作文以記之。<br>
 予觀夫巴陵勝狀，在洞庭一湖。銜遠山，吞長江 ，浩浩湯湯，橫無際涯；朝暉夕陰，氣象萬千。<br>
此則岳陽樓之大觀也，前人之述備矣。然則北通巫峽，南極瀟湘，遷客騷人，多會於此，覽物之情，得無異乎？<br>
 若夫霪雨霏霏，連月不開；陰風怒號，濁浪排空；日星隱耀，山岳潛形；商旅不行，檣傾楫摧；薄暮冥冥，虎嘯猿啼。登斯樓也，則有去國懷鄉，憂讒畏譏，滿目蕭然，感極而悲者矣。<br>
 至若春和景明 ，波瀾不驚 ，上下天光，一碧萬頃；沙鷗翔集，錦鱗游泳，岸芷汀蘭，郁郁青青。而或長煙一空，皓月千里，浮光躍金，靜影沉璧；漁歌互答，此樂何極 ﹗登斯樓也，則有心曠神怡，寵辱皆忘，把酒臨風，其喜洋洋者矣。<br>
 嗟夫！予嘗求古仁人之心，或異二者之為 。何哉？不以物喜，不以己悲。<br>
居廟堂之高，則憂其民；處江湖之遠，則憂其君。是進亦憂，退亦憂，然則何時 而樂耶？<br>
其必曰：「先天下之憂而憂，後天下之樂而樂」歟！噫！微斯人，吾誰與歸﹗</p>
]]></content>
    </entry>
</feed>